<html>
<head><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">எப்படி எழுதுவது?</center>
	நாம் ஒரு வீடு கட்டுகிறோம் என்று வைத்துக்கொள்வோம். முதல் வேலையாகச் செங்கலும் சிமெண்டுமாக நிலத்தில் இறங்கிவிடுகிறோமா? அதற்கு முன்னால் பல வேலைகள் உள்ளன:
<ul>
	<li>நிலத்தைத் தீர்மானிப்பது</li>
	<li>அங்கே என்ன கட்டப்போகிறோம் (வீடா, அலுவலகமா, கடையா, வேறு ஏதாவதா) என்று தீர்மானிப்பது</li>
	<li>அதற்குத் திட்டம் போடுவது (<span class="highlight">Blueprint</span>)</li>
	<li>எங்கே சுவர்கள், எங்கே தூண்கள் என்று தீர்மானித்து, திட்டத்துக்கேற்ப அஸ்திவாரம் போடுவது</li>
	<li>அதன்மீது வீட்டை எழுப்புவது</li>
	<li>உள்ளே நுழைந்து எல்லாம் திருப்தியாக உள்ளதா என்று பார்ப்பது</li>
	<li>நண்பர்கள், உறவினர்களுக்குச் சொல்லுவது</li></ul>

<p class="topic">இதே ஏழு நிலைகள், கணினி நிரல் எழுதுவதிலும் உண்டு:</p>
<ul>
	<li>நிலத்தைத் தீர்மானிப்பதுபோல், இங்கே களத்தை, கணினி மொழியைத் தீர்மானிக்கிறோம்</li>
	<li>எதைக் கட்டப்போகிறோம் என்று தீர்மானிப்பதுபோல், இங்கே என்ன நிரல் எழுதுவது எனத் தீர்மானிக்கிறோம்</li>
	<li>திட்டம் போடுவதுபோல், இங்கே <span class="highlight">Algorithm</span> எனப்படும் நிரல் வழிமுறையை எழுதுகிறோம்</li>
	<li>அஸ்திவாரம் போடுவதுபோல், இங்கே <span class="highlight">pseudocode</span> எனப்படும் மாதிரி நிரலை எழுதுகிறோம்</li>
	<li>வீட்டை எழுப்புவதுபோல், இங்கே முழுமையான நிரலை எழுதுகிறோம்</li>
	<li>உள்ளே நுழைந்து பார்ப்பதுபோல், இங்கே நாம் எழுதிய நிரலைப் பரிசோதிக்கிறோம் (<span class="highlight">Testing</span>)</li>
	<li>நண்பர்கள், உறவினர்களுக்குச் சொல்லுவதுபோல், இங்கே நம்முடைய நிரலை நிரந்தரமாகச் சேமித்துவைத்து வேண்டும்போதெல்லாம் பயன்படுத்துகிறோம்</li></ul>

இப்படி மொத்தமாகச் சொன்னால் குழப்பமாகதான் இருக்கும். அதற்குப் பதிலாக, இந்த ஏழு நிலைகளைப் பின்பற்றி, ஒரு மாதிரி நிரல் எழுதிப்பார்ப்போமா?

<p class="topic">களத்தை, கணினி மொழியைத் தீர்மானிப்பது</p>

	இதில் நமக்குக் குழப்பமே வேண்டியதில்லை. "எழில்" மொழியைதான் பின்பற்றப்போகிறோம் என்று நாம் ஏற்கெனவே தீர்மானித்துவிட்டோம்.
</p>
</body>
</html>