<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center  class="heading">கோப்பை_திறக்க (ம) படிக்க</center>
	அடுத்தபடியாக, நாம் எழுதிய இந்தக் கோப்பில் என்ன இருக்கிறது என்று படிக்க விரும்புகிறோம். அதற்கு இந்தக் கட்டளைகளைப் பயன்படுத்தலாம்:
<p class="code">
*****************************
பழையகோப்பு = கோப்பை_திற("weekdays.txt")
வரிகள் = கோப்பை_படி(பழையகோப்பு)
பதிப்பி வரிகள்
கோப்பை_மூடு(பழையகோப்பு)
*****************************
</p>
கவனியுங்கள், இந்தமுறை கோப்பை_திற என்ற கட்டளையில் "<span class="highlight">w</span>" என்று குறிப்பிடவில்லை, காரணம், நாம் இந்தக் கோப்பில் எதுவும் புதிதாக எழுதப்போவதில்லை, வெறுமனே படிக்கப்போகிறோம், அவ்வளவுதான்.

இப்போது உங்களுக்கு ஒரு பயிற்சி, இதுவரை நீங்கள் கற்றுக்கொண்ட விஷயங்களை வைத்து கீழே தரப்பட்டுள்ள தேவைகளுக்கேற்ப ஒரு நிரல் எழுதுங்கள்:

	* பூஜ்ஜியம் முதல் ஐநூறு வரை உள்ள <span class="highlight">Fibonacci</span> எண்களைக் கண்டுபிடிக்கவேண்டும்
	* அவை ஒவ்வொன்றின் வர்க்கங்களை(<span class="highlight">Square</span>)மட்டும் ஒரு கோப்பில் எழுதவேண்டும்
	* பின்னர் அவற்றைத் திரையில் அச்சிடவேண்டும்

விடை:
<p class="code">
*****************************
எண்1 = 0
எண்2 = 1
எல்லை = 500

புதுக்கோப்பு = கோப்பை_திற("fibonacci.txt", "w")
கோப்பை_எழுது(புதுக்கோப்பு, எண்1 * எண்1)
கோப்பை_எழுது(புதுக்கோப்பு, எண்2 * எண்2)

எண்3 = எண்1 + எண்2

@(எண்3 <= எல்லை) வரை
	
	கோப்பை_எழுது(புதுக்கோப்பு, எண்3 * எண்3)

	எண்1 = எண்2
	எண்2 = எண்3
	எண்3 = எண்1 + எண்2

முடி

கோப்பை_மூடு(புதுக்கோப்பு)

# அச்சிடுதல்
பழையகோப்பு = கோப்பை_திற("fibonacci.txt")
வரிகள் = கோப்பை_படி(பழையகோப்பு)
பதிப்பி வரிகள்
கோப்பை_மூடு(பழையகோப்பு)
*****************************
</p>
"எழில்" மொழியில் அருமையான பல பயன்பாடுகள் உண்டு என்பதை விளக்கமாகப் பார்த்துள்ளோம், இதில் நீங்கள் அடிப்படை நிரல்களை எழுதப் பழகியபிறகு, அடுத்தகட்டமாக பைதான்(<span class="highlight">Python</span>)போன்ற "எழில்"க்கு இணையான, அதேபோன்ற வடிவமைப்பைக் கொண்ட இன்னொரு விரிவான மொழியைக் கற்கலாம்.

அப்போது, நீங்கள் ஒரு முக்கியமான விஷயத்தை உணர்வீர்கள், "எழில்" மற்றும் “<span class="highlight">பைதான்</span>" இடையே எழுதும் விதம் (<span class="highlight">Syntax</span>) மாறுகிறதேதவிர, இவ்விரு மொழிகளிலும் நிரல் எழுதுவதற்கான அடிப்படைச் சிந்தனை (<span class="highlight">Logical Thought Process</span>) ஒன்றுதான்.

இந்த இரு மொழிகளில்மட்டுமல்ல, உலகில் உள்ள அனைத்துக் கணினி நிரல் மொழிகளிலும், எழுதும் விதம்தான் மாறுபடும். சிந்திக்கத் தெரிந்தவர்கள் அதைக் கற்றுக்கொண்டு நிபுணராவது மிக எளிது. பின்னர் புதுப்புது மொழிகள் அறிமுகமானாலும் நாம் சுலபமாக அவற்றைத் தெரிந்துகொண்டு வெற்றி பெறலாம்.

ஆகவே, எந்த மொழியைக் கற்கிறோம் என்பதுபற்றி அதிகம் கவலைப்படவேண்டாம், நிரல் எழுத்தாளராகச் சிந்திக்கக் கற்றுக்கொண்டால் போதும், அதுவே உங்களைப் பல திசைகளுக்குக் கொண்டுசெல்லும்!

“எழில்" மொழியில் தொடங்கிய உங்கள் பயணம், எல்லாப் பக்கங்களிலும் விரியட்டும், உங்களுக்கு வாழ்த்துகள்!</p>
</body>
</html>