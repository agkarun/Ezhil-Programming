<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p> <center class="heading">மாதிரி நிரல் எழுதுவது (ம) முழுமையான நிரல் எழுதுவது</center>

	ஒரு முக்கியமான கடிதத்தை எழுதுவதற்குமுன்னால் மனத்தில் அதை எழுதிப் பார்க்கிறோம், அல்லது ஒரு துண்டுக் காகிதத்தில் எழுதுகிறோம் அல்லவா? அதுபோல "எழில்" மொழியில் இந்த நிரலை எழுதுவதற்குமுன்னால், மாதிரி நிரல் ஒன்றை எழுதிப் பார்த்துவிடுவோம்.

	இங்கே நாம் "எழில்" மொழியின் குறிச்சொற்களைச் சரியாகப் பயன்படுத்தவேண்டும் என்று அவசியம் இல்லை. சாதாரணத் தமிழில் எழுதினாலே போதும். இதோ இப்படி:
<p class="code">
		எண்1 பெறுக
		எண்2 பெறுக
		கூட்டுத்தொகை = எண்1 + எண்2
		எண்3 = கூட்டுத்தொகை / 2
		எண்3 அச்சிடுக
</p>
	இது ஒரு மாதிரி நிரல்தான். இதனை நாம் "எழில்" இணையத்தளத்தில் வைத்து இயக்கினால் விடை கிடைக்காது, பிழை<span class="highlight">(Error)</span>தான் கிடைக்கும்.

	அதனால் தவறில்லை. நம் நிரல் எப்படி இருக்கவேண்டும் என்று புரிந்துகொண்டுவிட்டோம் அல்லவா? அதுதான் நம் நோக்கம்.

<p class="topic">முழுமையான நிரல் எழுதுவது:</p>

	இதுதான் நம்முடைய ஏழு படிநிலைகளில் மிக முக்கியமானது. நம்மிடம் உள்ள மாதிரி நிரலை எடுத்துக்கொண்டு, ஒவ்வொரு வரியாக "எழில்" மொழிக்கு ஏற்றபடி அதனை மாற்றப்போகிறோம்.

	இதற்குத் தேவையான உதவிக் குறிப்புகள், குறிச்சொற்கள், மாதிரி நிரல்கள் என அனைத்தும் "எழில்" இணையத் தளத்தில் கிடைக்கின்றன. அவற்றின் துணையோடு படிப்படியாக நாம் இதில் முன்னேறவேண்டும். ஒவ்வொரு வரியையும் சரியான "எழில்" மொழிக் கட்டளைகளாக மாற்றவேண்டும்.

	உதாரணமாக, “எண்1 பெறுக” என்ற வரி இப்படி மாறும்:

		<p class="code">எண்1 = 10</p>

	அடுத்து, “எண்2 பெறுக” என்ற வரி, இதுவும் எளிமையானதுதான்:

		<p class="code">எண்2 = 6</p>

	மூன்றாவதாக, கூட்டுத்தொகை கணக்கிடுவது. இந்த வரி மாதிரி நிரலில் உள்ளதுபோலவே "எழில்" மொழியிலும் இயங்கும்:

		<p class="code">கூட்டுத்தொகை = எண்1 + எண்2</p>

	நான்காவது வரியும் இதேபோல்தான், மாதிரி நிரலில் உள்ளது அப்படியே இங்கேயும் வரும்:

		<p class="code">எண்3 = கூட்டுத்தொகை / 2</p>

	நிறைவாக, விடையை அச்சிடும் ஐந்தாவது வரி இப்படி மாறும்:

		<p class="code">பதிப்பி "நீங்கள் தந்த எண்களின் சராசரி: ", எண்3</p>

	அவ்வளவுதான்! வாழ்த்துகள்! நீங்கள் உங்களது முதலாவது "எழில்" நிரலை எழுதிவிட்டீர்கள்:
<p class="code">
		எண்1 = 10
		எண்2 = 6
		கூட்டுத்தொகை = எண்1 + எண்2
		எண்3 = கூட்டுத்தொகை / 2
		பதிப்பி "நீங்கள் தந்த எண்களின் சராசரி: ", எண்3
		</p>
</p>
</body>
</html>