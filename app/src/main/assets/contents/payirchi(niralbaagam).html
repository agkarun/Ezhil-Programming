<html>
<head><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">பயிற்சி</center>
	இப்போது, உங்களுக்கு ஒரு பயிற்சி:

	* ஒன்று முதல் ஐம்பது வரை உள்ள எண்களில் எவையெல்லாம் பகா எண்கள் (<span class="highlight">Prime Numbers</span>) என்று கண்டறிந்து, திரையில் அச்சிடுங்கள்
	* பின்னர் அந்த எண்களின் கூட்டுத்தொகையையும் அச்சிடவேண்டும்
	* இந்தக் கூட்டுத்தொகை பகு எண்ணா, பகா எண்ணா என்று கண்டறியவேண்டும்
	* உங்களுக்கு உதவியாக ஒரு குறிப்பு, ஓர் எண் பகா எண்ணா என்று கண்டறிய நீங்கள் <span class="highlight">floor, fmod</span> என்ற கணிதச் செயல்பாடுகளைப் பயன்படுத்தவேண்டியிருக்கும், இவைபற்றித் தேடிப் படித்துத் தெரிந்துகொள்ளுங்கள், அல்லது, உங்களுடைய புதிய வழிமுறையைக் கண்டறியுங்கள்

விடை:
<p class="code">
*****************************
நிரல்பாகம் பகாஎண்ணா(அ)

	ஆ = 1
	இ = floor(அ/2)
	@(இ >= 2) வரை
		@(fmod(அ, இ) == 0) ஆனால்
			ஆ = 0
			நிறுத்து
		முடி
		இ = இ + 1	
	முடி
	பின்கொடு ஆ
முடி

எல்லை = 50
எண் = 1
கூட்டுத்தொகை = 0

@(எண் <= எல்லை) வரை
	
	விடை = பகாஎண்ணா(எண்)
	@(விடை) ஆனால்
		பதிப்பி எண்
		கூட்டுத்தொகை = கூட்டுத்தொகை + எண்
	முடி
	எண் = எண் + 1

முடி

பதிப்பி "இதுவரை நாம் பார்த்த பகா எண்களின் கூட்டுத்தொகை: ", கூட்டுத்தொகை

கூட்டுத்தொகைவிடை = பகாஎண்ணா(கூட்டுத்தொகை)

@(கூட்டுத்தொகைவிடை) ஆனால்
	பதிப்பி "இந்தக் கூட்டுத்தொகையும் ஒரு பகா எண்தான்"
இல்லை
	பதிப்பி "இந்தக் கூட்டுத்தொகை பகா எண் அல்ல"
முடி
*****************************
</p>	
நிரல்பாகம் கணக்கில்மட்டும்தான் உதவுமா? மற்ற இடங்களில் அதனை உபயோகப்படுத்தமுடியாதா?

நன்றாக உபயோகப்படுத்தலாம். உதாரணமாக, படம் வரைவதற்கு!

ஏற்கெனவே ‘எழில்’ பயன்படுத்திப் பல எளிய படங்களை வரைந்திருக்கிறோம், இப்போது, கொஞ்சம் சிக்கலான ஒரு படத்தை வரைவோம், நிரல்பாகம் உதவியுடன்!

இங்கே நாம் வரையப்போவது, ஒரு செடியின் படம் (ஆங்கிலத்தில் <span class="highlight">Fern</span> என்பார்கள்), இந்தச் செடியில் உள்ள வெவ்வேறு அளவிலான இலைகளையெல்லாம் ஒவ்வொன்றாக வரைந்துகொண்டிருக்காமல், நிரல்பாகத்தின்மூலம் சட்டென்று வரையப்போகிறோம். இதோ, இப்படி:
<p class="code">
*****************************
நிரல்பாகம் சாளரத்தில் ( அ )
    பதிப்பி "Window = ", அ
முடி

நிரல்பாகம் PD()
    பதிப்பி "Pen Down"
முடி

நிரல்பாகம் PU()
    பதிப்பி "Pen Up"
முடி

நிரல்பாகம் FD(அ)
    பதிப்பி "Forward ",அ
முடி

நிரல்பாகம் RT(அ)
    பதிப்பி "Right ", x
முடி

நிரல்பாகம் LT(அ)
    பதிப்பி "Left ",x
முடி

நிரல்பாகம் BK(அ)
    பதிப்பி "Back ",அ
முடி

நிரல்பாகம்  வேம்பு (அளவு, பதிவு)
   @( அளவு < 1 )  ஆனால்
        பின்கொடு 0
   முடி
   
   FD(அளவு)
   RT (70)
   வேம்பு (அளவு * 0.5 ,  -1 * பதிவு )
   LT(70*பதிவு)

   FD(அளவு)
   LT (70)
   வேம்பு (அளவு * 0.5,  1 *பதிவு )
   RT(70*பதிவு)
   
   RT (7*பதிவு)
   வேம்பு ( அளவு - 1, பதிவு )
   LT(7*பதிவு)
   BK(அளவு * 2)
முடி

சாளரத்தில் ( "clearscreen" )
PU()
PD()
சா = 5
BK (150*சா )

வேம்பு (25 , 1)
*****************************
</p>
நாம் இதுவரை எழுதியதிலேயே மிகப் பெரிய நிரல் இதுதான். மேலோட்டமாகப் பார்ப்பதற்குக் கொஞ்சம் சிக்கலாக இருக்கும். ஆனால் உண்மையில், வேம்பு() என்ற நிரல்பாகத்தைக் கொண்டு நாம் எழுதுகோலை முன்னும் பின்னும் வலமும் இடமும் நகர்த்துகிறோம், ஓர் இலையை வரைகிறோம், பின் அடுத்த இலையை வரைகிறோம், இந்த விஷயத்தை மனத்தில் கொண்டு வாசித்தால், நிரல் தெளிவாகப் புரியும்.

இந்த அத்தியாயத்தில் நாம் பார்த்தவை சில எளிய உதாரணங்கள்மட்டுமே, உண்மையில் நிரல்பாகத்தின் பயன் மிக மிகப் பெரியது, அதன்மூலம் அற்புதமான பல கணக்குகளை நொடியில் செய்துமுடிக்கலாம், வகைவகையான படங்களை வரையலாம், உங்கள் கற்பனைமட்டுமே எல்லை!
</p>
</body>
</html>