<html>
<head><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">வரை குறிச்சொல்(while)</center>
	எழில் மொழியில் ‘<span class="highlight">வரை</span>’ என்ற குறிச்சொல்லைப் பயன்படுத்தி <span class="highlight">(ஆங்கிலத்தில் "While")</span> ஓர் எளிய நிரல் எழுதுவோம்.
<p class="code">
*************************************
அ = 0

@(அ < 5) வரை

	பதிப்பி "வணக்கம்!"
	அ = அ + 1

முடி
*************************************
</p>
இந்த நிரலை வரி வரியாகப் படித்துப் புரிந்துகொள்வோம்:

	1. முதலில் "அ" என்ற மாறியில் 0 என்ற எண்ணைச் சேமிக்கிறோம்
	2. அடுத்து, அந்த "அ" என்ற மாறியில் உள்ள எண் ஐந்தைவிடக் குறைவா என்று பார்க்கிறோம் (ஆம்!)
	3. ஆம் எனில், நாம் இரண்டு வேலைகளைச் செய்கிறோம்:
	4. திரையில் வணக்கம் என்று அச்சிடுகிறோம்
	5. "அ" என்ற மாறியுடன் ஒன்றைக் கூட்டுகிறோம். அதாவது அ = 0 + 1 = 1
	6. மறுபடி, "அ" என்ற மாறியில் உள்ள எண் ஐந்தைவிடக் குறைவா என்று பார்க்கிறோம் (ஆம்!)
	7. மறுபடி, திரையில் "வணக்கம்" என்று அச்சிடுகிறோம், "அ" என்ற எண்ணுடன் ஒன்றைக் கூட்டுகிறோம் அ = 1 + 1 = 2
	8. இப்படியே 6, 7 இரண்டையும் திரும்பத் திரும்ப செய்கிறோம், "அ" என்ற எண்ணில் 3, 4, 5 என்ற எண்கள் பதிவாகின்றன
	9. இப்போது "அ" என்ற மாறியில் பதிவாகியிருக்கும் எண் ஐந்தைவிடக் குறைவாக இல்லை, ஆகவே நிரலை அத்துடன் நிறைவு செய்துவிடுகிறோம்

இப்போது கணக்குப் போட்டுச் சொல்லுங்கள், "வணக்கம்" என்ற சொல் எத்தனைமுறை அச்சாகியிருக்கிறது?

ஐந்து முறை, இல்லையா?

அதுதான் "<span class="highlight">வரை</span>" என்ற குறிச்சொல்லின் வேலை. நாம் குறிப்பிடும் நிபந்தனை (அ < 5) உண்மையாக உள்ளவரை, அதே வேலையைத் திரும்பத் திரும்பச் செய்துகொண்டிருக்கும்.</p>
</body>
</html>