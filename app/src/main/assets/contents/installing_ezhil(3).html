<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">எழில் பதிவிறக்கம் மற்றும் நிறுவ(<span class="highlight">Installing Ezhil</span>)</center>
	இப்போது, "எழில்" மொழியைக் கொண்டு தமிழிலேயே கணினி நிரல், அதாவது Software Program எப்படி எழுதுவது என்று கற்றுக்கொள்வோம்.

அதற்குமுன்னால், நீங்கள் ஏற்கெனவே "எழில்" மொழியைப் பயன்படுத்துவதற்கான மென்பொருளை (<span class="highlight">Software</span>) இணையத்திலிருந்து பதிவிறக்கம் செய்துவிட்டீர்கள் (<span class="highlight">Downloaded</span>), உங்கள் கணினியில் அதை நிறுவிவிட்டீர்கள் (<span class="highlight">Installed</span>) என நம்புகிறேன். ஒருவேளை நீங்கள் அதைச் செய்யவில்லை என்றால், உடனடியாக <span class="highlight">http://ezhillang.org/</span> என்ற இணைய தளத்துக்குச் செல்லுங்கள், அங்கே தரப்பட்டுள்ள உதவிக் குறிப்புகளின் அடிப்படையில் உங்கள் கணினியை "எழில்" மயமாக்குங்கள்!

அடுத்து, நாம் நிரல் எழுதத் தொடங்கவேண்டும். ஆனால், எங்கே?

இதற்கு நாம் <span class="highlight">Interpreter</span> என்ற பகுதியைத் தொடங்கவேண்டும். அதாவது, உங்களது நிரலை வாசித்து, அதைச் செயல்படுத்தி விடைகளைத் திரையில் காட்டுகிற பகுதி. நம் வசதிக்காக, இதனை "<span class="highlight">நிரல் மேசை</span>" என அழைப்போம்!

உங்களது எழில் கணினித் திரையில் "<span class="highlight">ez</span>" என்று தட்டச்சு செய்யுங்கள். விசைப்பலகையில் உள்ள "<span class="highlight">Enter</span>" விசையைத் தட்டுங்கள்.

உடனே, உங்கள் திரையில் <span class="highlight">Interpreter</span>, அதாவது நிரல் மேசை தோன்றும். இதில்தான் நாம் நம்முடைய நிரல்களை எழுதப்போகிறோம்***</p>
</body>
</html>