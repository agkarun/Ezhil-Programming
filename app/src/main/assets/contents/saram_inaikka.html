<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">சரம் இணைக்க</center>
	அடுத்து, இரண்டு எழுத்துச் சரங்களை ஒட்டவைப்பது எப்படி என்று பார்க்கலாம்.

இதற்கு, நீங்கள் எண்களைக் கூட்டுவதற்குப் பயன்படுத்திய "<span class="highlight">+</span>" என்ற குறியீட்டைப் பயன்படுத்தலாம். இதோ இப்படி:
<p class="code">
*************************************
அ = "தமிழ்"
ஆ = "அமுது"
இ = அ + ஆ

பதிப்பி அ
பதிப்பி ஆ
பதிப்பி இ
*************************************
</p>
இந்த நிரல், "<span class="highlight">தமிழ்</span>" மற்றும் "<span class="highlight">அமுது</span>" என்ற இரு எழுத்துச் சரங்களை ஒட்டவைத்துக் காண்பிக்கிறது. அதனை இயக்கினால், "<span class="highlight">தமிழ்அமுது</span>" என்று அச்சிடும்.

இப்போது, உங்களுக்கு ஒரு பயிற்சி, "<span class="highlight">தமிழ்அமுது</span>" என்ற சொல் பார்ப்பதற்கு நன்றாக இல்லையே, இந்த நிரலைக் கொஞ்சம் மாற்றி, இரு சொற்களுக்கும் நடுவில் ஓர் இடைவெளி விட்டு "<span class="highlight">தமிழ் அமுது</span>" என்று அச்சிடும்படி செய்யுங்கள், பார்க்கலாம்!

விடை:
<p class="code">
*************************************
அ = "தமிழ்"
ஆ = " "
இ = "அமுது"
ஈ = அ + ஆ + இ

பதிப்பி ஈ
*************************************
</p>
அடுத்த பயிற்சி. இதுவரை நீங்கள் கற்றுக்கொண்ட விஷயங்களையெல்லாம் வைத்து, கீழே தரப்பட்டுள்ள தேவைக்கேற்ப ஒரு நிரல் எழுதுங்கள்:

	* உங்கள் கணினி இரண்டு எழுத்துச் சரங்களைக் கேட்டுப் பெறவேண்டும்
	* அந்த இரண்டையும் ஒட்டவைத்து மூன்றாவதாக ஒரு சரத்தை உருவாக்கவேண்டும்
	* இந்த மூன்றாவது சரத்தின் நீளத்தைத் திரையில் அச்சிடவேண்டும்

விடை:
<p class="code">
*************************************
முதல்சரம் = உள்ளீடு("ஒரு வாக்கியம் சொல்லுங்கள்: ")
இரண்டாம்சரம் = உள்ளீடு("இன்னொரு வாக்கியம் சொல்லுங்கள்: ")

மூன்றாம்சரம் = முதல்சரம் + இரண்டாம்சரம்

சரநீளம் = நீளம்(மூன்றாம்சரம்)

பதிப்பி "நீங்கள் தந்த இரு சரங்களில் உள்ள மொத்த எழுத்துகள் " சரநீளம்
*************************************
</p>
அடுத்து, ஒரு ஜாலியான விளையாட்டு, ஒரு சரத்துக்குள் நாம் விரும்புகிற எழுத்துகள் எங்கே இருக்கின்றன என்று கொஞ்சம் தேடிக் கண்டுபிடிக்கலாமா?

இதற்கு, <p class="subtopic">"சரம்_கண்டுபிடி"<p> என்ற கட்டளை வார்த்தையைப் பயன்படுத்தவேண்டும். இதோ இப்படி:
<p class="code">
*************************************
முக்கனிகள் = "மா, பலா, வாழை"

பதிப்பி "முக்கனிகள் : " முக்கனிகள்
பதிப்பி சரம்_கண்டுபிடி(முக்கனிகள், "வாழை")
பதிப்பி சரம்_கண்டுபிடி(முக்கனிகள், "தேங்காய்")
*************************************
</p>
மா, பலா, வாழை என்ற முக்கனிகளில், வாழை உள்ளது, ஆகவே, வாழையைத் தேடும்போது பூஜ்ஜியத்துக்கு மேற்பட்ட ஓர் எண் விடையாகக் கிடைக்கும்.

ஆனால், அந்த முக்கனிகளின் பட்டியலில் தேங்காய் இல்லை. ஆகவே, அதனைத் தேடும்போது பூஜ்ஜியத்தைவிடக் குறைவான (-1) விடை உங்களுக்குக் கிடைக்கும். இதுவே "<span class="highlight">சரம்_கண்டுபிடி</span>" கட்டளையின் பயன்.
</p>
</body>
</html>