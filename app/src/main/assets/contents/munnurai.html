<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
<center class="heading">முன்னுரை</center>
	<p>தாய் மொழியில் கற்கும் குழந்தைகள் நன்கு புரிந்துணர்ந்து ஆழமாக கற்கிறார்கள் எனப் பல்வேறு ஆராய்ச்சிகள் கூறுகின்றன. இதுநாள் வரை, நம் தாய் மொழியான தமிழில் நிரலாக்கம் கற்பது என்பது ஒர் எட்டா கனவாகவே இருந்து வந்தது. அக்கனவை நனவாக்குவதுதான் "எழில்".


நமக்கு, அன்றாட வாழ்வில் பல்வேறு கணக்குகள், செயல்கள் செய்ய வேண்டி உள்ளன.அவற்றில் பலவற்றை நம்மால் கணினியன் உதவி கொண்டு எளிதாக செய்ய முடியும்.ஆனால், இன்றைய தேதியில் கணினியோடு உரையாட,கணினியால் புரிந்து கொள்ள தெரிந்த மொழியை நாம் தெரிந்து வைத்திருக்க வேண்டும். இம்மொழிகள்தாம், <span class="highlight">C</span>, <span class="highlight">C++</span>, <span class="highlight">Java</span>, <span class="highlight">python</span> போன்ற நிரலாக்க மொழிகள்(<span class="highlight">Programming Languages</span>). இவை அனைத்தும் ஆங்கிலத்தை அடிப்படையாகக் கொண்டவை!


கணினியோடு உரையாட நாம் மொழிகளைக் கற்க வேண்டுமா?கொஞ்சம் வித்யாசமாக யோசிப்போம்!நாம் தமிழ் பேசுகிறோம்.கணினிக்கு நாம் பேசும் தமிழைக் கற்று கொடுத்து விட்டால் , எளிதில் நாம் தமிழிலே உரையாடி விடலாம் அல்லவா! இப்புதிய யோசனையின் பலன் தான் "எழில்"!

கணினி "எழில்" மூலம் தமிழ் பேசி நிரலாக்கம் செய்ய வரவேற்கிறது! நம் மொழியை கணினி கற்றுக் கொண்டுள்ளது! இனி,இதன் மூலம் நிரலாக்கம் செய்து,கணினி பேசும் மற்ற மொழிகளையும் நாம் கற்ப்போம்!


ஒரு மேம்பட்ட மெல் நிலை (<span class="highlight">Advanced high level</span>) நிரலாக்க மொழியில்,என்னென்ன அம்சங்கள் உள்ளனவோ, அவற்றில் பல (நிபந்தனைகள், தொடர் கணக்கீட்டு வாக்கியங்கள், நிரல் பாகங்கள், வரைதல், கோப்பு மாற்றி வாக்கியங்கள் போன்ற)முக்கிய அம்சங்கள், "எழில்" மொழியில் உள்ளன.


ஒரு நிரலாக்க மொழிக்கும் பயன்பாட்டாளருக்கும் உள்ள உறவு பரஸ்பர புரிதலையும் வளர்ச்சியையும் சார்ந்த்து.ஒரு நிரலாக்க மொழியின் வளர்ச்சி, அம்மொழி எவ்வளவு எளிதாக எத்தனை பயன்பாட்டாளர்களின் தேவைகளை பூர்த்தி செய்கிறது என்பதிலும் பயன்பாட்டாளர்கள. உருவாக்கும் தொகுப்புகளிலும்தான் (<span class="highlight">Libraries and packages</span>)உள்ளது.

அவ்வகையில், நாம் "எழில்" மொழியில் தொகுப்புகள் பலவும் உருவாக்கி,கணினிக்கு நாம் தமிழில் இன்னும் பல புதிய கட்டளைகள் இடுவொம்! இடும் கட்டளைகளை புரிந்து கொள்ள கணினிக்கு கற்று கொடுப்போம்!

"எழில்" என்ற புதிய உலகதிற்கு உங்களை அழைக்கிறோம்!.

"எழில்" நிரல் மொழி நாம் நன்கு அறிந்த தமிழிலேயே நிரல்கள் எழுத வழிவகை செய்கிறது என்று பார்த்தோம். ஆனால், நம்முடைய முதல் நிரலை எப்படி எழுதுவது? நேரடியாகக் கணினியில் நிரல் எழுத உட்கார்ந்துவிடலாமா?
	
	கணினி தரவு (<span class="highlight">logic</span>)மொழியைத்தவிர எந்த மொழியையும் இயல்பாக அறியாது. ஆகையால், ஆங்கிலத்தில் மட்டுமின்றி, தமிழிலும் நீங்கள் கட்டளையிட எழுதலாம்! இதற்குப் பெயர் நிரலாக்கம்;இப்படி அமைந்த ஒரு மொழி தான் எழில்.
       
	   இந்த புத்தகத்தின் வழியாக எழில்,மேலும் நிரலாக்கம், இரண்டும் கற்றுக்கொண்டு, <span class="highlight">java</span>, <span class="highlight">python</span> போன்ற மொழிகளை கற்க தயாராகிவிடுவீர்கள் என நம்புகிறேன்.
</p>
</body>
</html>
