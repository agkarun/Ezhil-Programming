<html>
<head><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">தேர்ந்தெடு, நிருத்து, தொடர்(switch-case,break,continue)</center>
இதை ஓர் உதாரணத்துடன் பார்த்தால் புரியும். உங்கள் வகுப்பில் உள்ள ஒவ்வொருவரின் பெயரைக் கேட்டு, அவர் ஆணாக இருந்தால் "<span class="highlight">செல்வன்</span>" என்றும், பெண்ணாக இருந்தால் "<span class="highlight">செல்வி</span>" என்றும் அடைமொழியோடு அழைத்து வணக்கம் சொல்லவேண்டும். அதற்கு ஒரு நிரல் எழுதுவோம்.
<p class="code">
*************************************
பெயர் = உள்ளீடு ("உங்கள் பெயர் என்ன? ")
பாலினம் = உள்ளீடு ("நீங்கள் ஆணா? பெண்ணா? ")

@(பாலினம்) தேர்ந்தெடு

தேர்வு @("ஆண்")
	
	பதிப்பி "வணக்கம் செல்வன். ", பெயர்
	நேருத்து

தேர்வு @("பெண்")
	
	பதிப்பி "வணக்கம் செல்வி. ", பெயர்
	நேருத்து

முடி
*************************************
</p>
எளிமையான நிரல்தான். இல்லையா?

	* முதலில் உங்கள் நண்பருடைய பெயர் மற்றும் பாலினத்தைக் கேட்டுக்கொள்கிறோம்
	* பின்னர் பாலினத்தை அடிப்படையாக வைத்து, ஒவ்வொரு தேர்வாகப் பார்க்கிறோம்
	* ஆண் எனில் "வணக்கம் செல்வன். " என்று சொல்லி அவர் பெயரை அச்சிடுகிறோம், அதோடு நிரலை நிறுத்திவிடுகிறோம், இதற்கு "<span class="highlight">நிருத்து</span>" என்ற குறிச்சொல் பயன்படுகிறது
	* ஒருவேளை அப்படி நிறுத்தாமல் நிரலை மேலும் தொடரவேண்டும் என்றால், அதற்குத் "<span class="highlight">தொடர்</span>" என்ற குறிச்சொல்லைப் பயன்படுத்தலாம்
	* உங்கள் நண்பர் பெண் எனில் "வணக்கம் செல்வி. " என்று சொல்லி அவர் பெயரை அச்சிடுகிறோம், அதோடு நிரலை நிறுத்திவிடுகிறோம்
	* நிறைவாக "<span class="highlight">முடி</span>" என்ற குறிச்சொல்லைப் பயன்படுத்தி வளையத்தை நிறைவு செய்கிறோம்

இப்படி இரண்டு, மூன்று "தேர்வு"கள்மட்டும் இருந்தால், எளிதாக நிரல் எழுதிவிடலாம், நிறைய "தேர்வு"கள் இருந்துவிட்டால், ஒவ்வொன்றாக யோசித்து எழுதுவது சிரமமாயிற்றே.

பிரச்னையில்லை, அதற்காக "<span class="highlight">ஏதேனில்</span>" என்ற குறிச்சொல் உள்ளது, அதற்குமேலே தரப்பட்டுள்ள எந்தத் "தேர்வு"ம் பொருந்தாவிட்டால், இங்கே உள்ள நிரல் வரிகள் நிறைவேற்றப்படும். உதாரணமாக:
<p class="code">
*************************************
ஊர் = உள்ளீடு ("உங்கள் ஊர் என்ன? ")

@(ஊர்) தேர்ந்தெடு

தேர்வு @("சென்னை")

	பதிப்பி "சென்னையில் உள்ள மெரீனா கடற்கரை அழகானது!"
	நேருத்து

தேர்வு @("கோவை")

	பதிப்பி "கோவையின் தமிழ் மிக இனிமையானது!"
	நேருத்து

தேர்வு @("மதுரை")

	பதிப்பி "சிறந்த கோயில்கள் நிறைந்தது மதுரை!"
	நேருத்து

ஏதேனில்

	பதிப்பி "உங்கள் ஊர்பற்றி அறிந்ததில் மகிழ்ச்சி!"
	நேருத்து
முடி
*************************************
</p>
அவ்வளவுதான், எல்லா ஊர்களையும் பட்டியல் போடாமல், "ஏதேனில்" என்ற குறிச்சொல்லைப் பயன்படுத்திவிட்டோம். சென்னை, கோவை, மதுரைதவிர மற்ற அனைத்து ஊர்களுக்கும் இந்த வரிதான் அச்சிடப்படும்.
</p>
</body>
</html>