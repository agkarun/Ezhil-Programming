<html>
<head><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">எங்கே எழுதுவது?</center>

	நம்முடைய விண்டோஸ் அல்லது லைனக்ஸ் வகைக் கணினியில் "எழில்" மொழியில் நிரல் எழுதலாம். ஆனால் அதற்கு நீங்கள் "எழில்" மென்பொருளை அந்தக் கணினியில் நிறுவியிருக்கவேண்டும். ஒருவேளை நீங்கள் இன்னும் அதனைச் செய்யவில்லை என்றால், <span class="highlight">http://www.ezhillang.org</span>க்கு வாருங்கள். அங்கே நீங்கள் "எழில்" மென்பொருளைத் தரவிறக்கம் செய்யலாம். அல்லது, நேரடியாக அங்கேயே நிரல் எழுதிச் சரி பார்க்கலாம்.

	புதிதாக நிரல் எழுதுவோர் பயிற்சிக்காக <span class="highlight">http://www.ezhillang.org</span>லேயே நிரல் எழுதுவது நல்லது. அதில் நல்ல அனுபவம் ஏற்பட்டபிறகு நம் கணினியில் "எழில்"ஐ நிறுவிக்கொள்ளலாம்.

<p class="topic">என்ன நிரல் எழுதுவது எனத் தீர்மானிப்பது</p>

	நீங்கள் உங்கள் விருப்பம்போல் எதற்கும் நிரல் எழுதலாம். இங்கே ஓர் எளிய உதாரணமாக, இரு எண்களுடைய சராசரியைக் கண்டறிவதற்கு நிரல் எழுதுவோம்.

	ஆங்கிலத்தில் இதனை <span class="highlight">Program Objective</span> என்பார்கள். அதாவது, நாம் எழுதப்போகும் நிரலின் நோக்கம் என்ன? அது எப்படிச் செயல்படவேண்டும்? இதைத் தெளிவாகத் தெரிந்துகொண்டால்தான், நாளைக்கே அதில் பிழைகள் ஏதும் இருந்தால் கவனித்துச் சரிப்படுத்தமுடியும்.

	ஆக, நம்முடைய நிரலின் நோக்கம், இரண்டு எண்களின் சராசரியைக் கண்டுபிடிப்பது.</p>
</body>
</html>