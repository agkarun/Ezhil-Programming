<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">ஒரே பணியைத் திரும்பத் திரும்பச் செய்தல்</center>

	கணினியின் மிகப் பெரிய பலம், ஒரே பணியைத் திரும்பத் திரும்பப் பலமுறை விரைவாகச் செய்வதுதான். “எழில்” மொழியிலும் நீங்கள் அதனைச் சிறப்பாகச் செய்யலாம்.

	இதில் இரண்டு வகைகள் உண்டு:

		* <span class="highlight">வரை</span>: ஒப்பீட்டைப் பரிசோதித்துவிட்டுக் கட்டளைகளை நிறைவேற்றுவது (<span class="highlight">While</span>)
		* <span class="highlight">முடியேனில்</span>: கட்டளைகளை நிறைவேற்றிவிட்டு ஒப்பிடுவது (<span class="highlight">Until</span>)

	உதாரண நிரல்: <span class="progname">tables.n</span>

	இதில் இந்த வரிகளைக் கவனியுங்கள்:
<p class="code">
		அ = 1
		@( அ <= 10 ) வரை
			<கட்டளைகள்>
			அ = அ  + 1
		முடி
</p>
	இங்கே ”அ” என்ற மாறியின் மதிப்பு 1ஆக உள்ளது. பின் அது படிப்படியாக அதிகரிக்கிறது, அது பத்து என்ற எண்ணைத் தாண்டும்வரை, சில கட்டளைகள் நிறைவேற்றப்படுகின்றன. “அ > 10” என்ற நிலை ஏற்பட்டதும் (அதாவது, “அ <= 10” என்ற ஒப்பீடு தவறானதும்), அந்தக் கட்டளைகள் நிறைவேற்றப்படுவது நின்றுவிடுகிறது.

	”<span class="highlight">முடியேனில்</span>” வாசகமும் கிட்டத்தட்ட இதேமாதிரிதான். ஆனால் கட்டளைகளை நிறைவேற்றியபிறகுதான் மாறியில் உள்ள மதிப்பு பரிசோதிக்கப்படும்.

	உதாரண நிரல்: <span class="highlight">dowhile.n</span>

	இதில் இந்த வரிகளைக் கவனியுங்கள்:
<p class="code">
		அ = 0
		செய்
			<கட்டளைகள்>
			அ = அ + 1
		முடியேனில் @(அ < 5)
</p>
	முந்தைய நிரல் வரிகளோடு இதை ஒப்பிட்டுப் பாருங்கள், இரண்டும் கிட்டத்தட்ட ஒரேமாதிரி தோன்றினாலும், ஒரு முக்கியமான வித்தியாசம் உள்ளது.

	அங்கேபோலவே இங்கேயும் “அ < 5” என்ற ஒப்பீடு இருக்கிறது, “அ” என்ற மாறியின் மதிப்பு ஒவ்வொன்றாக அதிகரிக்கிறது. ஆனால், அந்த ஒப்பீடு, கட்டளைகள் அனைத்தையும் நிறைவேற்றியபிறகுதான் நிகழ்த்தப்படுகிறது. இதுதான் இந்த இரு வாசகங்களுக்கும் இடையே முக்கியமான வேறுபாடு.

	உங்களது நிரல்களில் “<span class="highlight">வரை</span>” அல்லது “<span class="highlight">முடியேனில்</span>” வாசகங்களைச் சரியானமுறையில் பயன்படுத்தினால் மிகப் பெரிய மதிப்புகளைக்கூடப் படிப்படியாக அலசி விடை காணமுடியும்.
</p>
</body>
</html>