<html>
<head><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">ஒன்றுக்கு மேற்பட்ட ஒப்பீடுகள்:</center>

	இதுவரை நாம் பார்த்த உதாரணங்கள் அனைத்திலும், ஒரு வாசகத்தில் ஒரே ஒரு விஷயத்தைமட்டும்தான் (சமம், சமமல்ல, சிறியது, பெரியது) ஒப்பிட்டுள்ளோம். ஒருவேளை நாம் ஒன்றுக்கு மேற்பட்ட விஷயங்களை ஒப்பிடவேண்டியிருந்தால் என்ன செய்வது?

	இதற்கு “எழில்” வழங்கும் குறியீடுகள் இவை:

		* <span class="highlight">&&</span> (<span class="highlight">AND / மற்றும்</span>)
		* <span class="highlight">||</span> (<span class="highlight">OR</span> / <span class="highlight">அல்லது</span>)

	இவற்றில் “&&” குறியீட்டைப் பயன்படுத்தினால், அதற்கு முன்னால், பின்னால் இருக்கும் இரண்டு ஒப்பீடுகளும் உண்மையாகவேண்டும். “<span class="highlight">||</span>” குறியீட்டைப் பயன்படுத்தினால், இவற்றில் ஏதேனும் ஒன்று உண்மையானாலே போதுமானது.

	உதாரண நிரல்: <span class="progname">ackermann.n</span>

	இதில் பின்வரும் வரியைக் கவனியுங்கள்:
<p class="code">
		 @((முதலெண் > 0) && (இரண்டாமெண் == 00)) ஆனால்
</p>
	இந்த வாசகத்தில் இரண்டு ஒப்பீடுகள் உள்ளன: முதலெண் பூஜ்ஜியத்தைவிடப் பெரியது, இரண்டாமெண் பூஜ்ஜியத்துக்குச் சமம். இந்த இரண்டுக்கும் இடையே “<span class="highlight">&&</span>” உள்ளது.

	இதன் பொருள், முதலெண் பூஜ்ஜியத்தைவிடப் பெரியதாக இருந்து, இரண்டாமெண் பூஜ்ஜியத்துக்குச் சமமாக இருந்தால்தான் கீழே தரப்பட்டுள்ள கட்டளைகள் நிறைவேறும்.

	உதாரண நிரல்: <span class="progname">interest.n</span>

	இதில் பின்வரும் வரியைக் கவனியுங்கள்:
<p class="code">
		@(மூலதனம் == 0 || வட்டி_வீதம் == 0 || வருடம் ==0 ) ஆனால்
</p>
	இங்கே மூன்று ஒப்பீடுகள் உள்ளன: மூலதனம் பூஜ்ஜியம், வட்டி_வீதம் பூஜ்ஜியம், வருடம் பூஜ்ஜியம். இவற்றின் இடையே “<span class="highlight">||</span>” உள்ளது.

	இதன் பொருள், மூலதனம் பூஜ்ஜியமாக இருக்கவேண்டும், அல்லது வட்டி_வீதம் பூஜ்ஜியமாக இருக்கவேண்டும், அல்லது வருடம் பூஜ்ஜியமாக இருக்கவேண்டும். இந்த மூன்றில் ஏதாவது ஒன்று சரியாக இருந்தாலும் கீழே தரப்பட்டுள்ள கட்டளைகள் நிறைவேறும்.

	ஒன்றுக்கு மேற்பட்ட ஒப்பீடுகளைச் செய்யும்போது, அடைப்புக்குறிகளைச் சரியானமுறையில் பயன்படுத்தவேண்டும். இல்லாவிட்டால் சரியான பலன்கள் கிடைக்காது.

	உதாரண நிரல்: <span class="progname">leapyear.n</span>

	இதில் பின்வரும் வரியைக் கவனியுங்கள்:
<p class="code">
		@( ( ((வருடம் % 4) == 0) &&((வருடம் % 100)!= 0) )||((வருடம் % 400) ==0) ) ஆனால்
</p>
	இங்கே மூன்று ஒப்பீடுகள் உள்ளன. அவற்றை <span class="highlight">&&</span> மற்றும் <span class="highlight">||</span> ஆகிய குறியீடுகளைப் பயன்படுத்தி, அடைப்புக்குறிகளின் உதவியுடன் இணைத்துள்ளோம். இப்படி:

	<span class="highlight">(”முதல் ஒப்பீடு” மற்றும் “இரண்டாம் ஒப்பீடு”) அல்லது “மூன்றாம் ஒப்பீடு”</span>

	இதன் பொருள், முதல் ஒப்பீடு, இரண்டாம் ஒப்பீடு இரண்டும் சரியாக இருக்கவேண்டும், அல்லது, மூன்றாம் ஒப்பீடுமட்டும் சரியாக இருக்கவேண்டும். அப்போது கீழே தரப்பட்டுள்ள கட்டளைகள் நிறைவேறும்.

	இதுபோல், ஒப்பீடுகளை நம் தேவைக்கேற்பப் பலவிதங்களில் இணைத்துப் பயன்படுத்த இயலும்.
</p>
</p>
</body>
</html>