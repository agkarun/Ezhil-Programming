<html>
<head><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">பட்டியல்கள்</center>
	வகுப்பில் உங்கள் ஆசிரியர் சொல்லும் விஷயங்களை ஒன்றன்கீழ் ஒன்றாகப் பட்டியல் போடுகிறீர்கள் அல்லவா? அதுபோல, பழங்களை வரிசையாக அடுக்கிவைக்கப் பட்டியலைப் பயன்படுத்தலாம்.

முதலில், ஒரு காலிப் பட்டியலைத் தயாரிப்போம். இதோ, இப்படி:
<p class="code">
*************************************
பழங்கள் = பட்டியல்()
*************************************
</p>
அடுத்து, இந்தப் பட்டியலில் பழங்களைச் சேர்ப்போம், அதற்கு "பின்இணை" என்ற கட்டளையைப் பயன்படுத்தவேண்டும்:
<p class="code">
*************************************
பின்இணை(பழங்கள், "மா")
பின்இணை(பழங்கள், "பலா")
பின்இணை(பழங்கள், "வாழை")
பின்இணை(பழங்கள், "கொய்யா")
பின்இணை(பழங்கள், "ஆப்பிள்")
*************************************
</p>
ஆக, இப்போது நம் பட்டியலில் ஐந்து பழங்கள் உள்ளன. அவற்றுக்குத் தனித்தனியே எண்கள் தருவோமா?

ஒரு விஷயம், பட்டியலின் எண்கள் 1, 2, 3 என அமையாது, பூஜ்ஜியத்திலிருந்து தொடங்கும், அதாவது, 0, 1, 2... இப்படி.

0 மா
1 பலா
2 வாழை
3 கொய்யா
4 ஆப்பிள்

இப்போது, நாம் ஒரு குறிப்பிட்ட பழத்தை அச்சிடவேண்டுமென்றால், "<span class="highlight">எடு</span>" என்ற கட்டளையைப் பயன்படுத்தவேண்டும். உதாரணமாக, இந்த வரியைப் பாருங்கள்:
<p class="code">
*************************************
எடு(பழங்கள், 1)
*************************************
</p>
இந்த நிரல் இயங்கினால், "பலா" என்று அச்சிடும். காரணம், அந்தப் பட்டியலில் 1 என்ற எண்ணுக்கு நேராக அந்தப் பழம்தான் பதிவாகியுள்ளது.

அடுத்தபடியாக, இந்தப் பட்டியலில் உள்ள பழங்களை அகர வரிசைப்படி அடுக்குவோமா? அதற்கு நாம் "<span class="highlight">வரிசைப்படுத்து</span>" என்ற கட்டளையைப் பயன்படுத்தவேண்டும். இதோ, இப்படி:
<p class="code">
*************************************
வரிசைப்படுத்து(பழங்கள்)
*************************************
</p>
இந்தக் கட்டளை, பழங்களை அகர வரிசைப்படி மாற்றும். அதாவது, முதலில் ஆப்பிள், அடுத்து கொய்யா, பலா, மா, அதன்பிறகு வாழை.

இப்போது, முன்பு நாம் இயக்கிய பழைய கட்டளையை மீண்டும் இயக்குவோம்:
<p class="code">
*************************************
எடு(பழங்கள், 1)
*************************************
</p>
ஆனால் விடை, பலா இல்லை, கொய்யா! காரணம், நாம் பழங்களை அகர வரிசைப்படி அடுக்கியதுதான்!

இப்போது, உங்களுக்கு ஒரு பயிற்சி, மூன்று நண்பர்களுடைய பெயரைப் பட்டியலில் சேர்த்து, அகர வரிசைப்படி அவர்கள் ஒவ்வொருவருக்கும் வணக்கம் சொல்லி அச்சிடுங்கள். உதாரணமாக, வணக்கம் கணேஷ், வணக்கம் ரமேஷ்... இப்படி.

விடை:
<p class="code">
*************************************
நண்பர்கள் = பட்டியல்()

பின்இணை(நண்பர்கள், "கணேஷ்")
பின்இணை(நண்பர்கள், "ரமேஷ்")
பின்இணை(நண்பர்கள், "மகேஷ்")

வரிசைப்படுத்து(நண்பர்கள்)

அ = "வணக்கம் "

பதிப்பி அ + எடு(நண்பர்கள், 0)
பதிப்பி அ + எடு(நண்பர்கள், 1)
பதிப்பி அ + எடு(நண்பர்கள், 2)
*************************************
</p>
</p>
</body>
</html>