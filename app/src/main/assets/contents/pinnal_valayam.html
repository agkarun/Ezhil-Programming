<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">பின்னல் வளையம் (Nested Loop)</center>
உங்கள் வீட்டுச் சமையலறையில் சிறிய, பெரிய தட்டுகள் இருந்தால், ஒரு தட்டை இன்னொன்றுக்குள் பொருத்தலாம் அல்லவா? அதுபோல, எழில் கணினி மொழியில் இந்த வளையங்களை ஒன்றுக்குள் ஒன்று என அமைக்கலாம். அதனைப் ‘<span class="highlight">பின்னல் வளையம்</span>’ (<span class="highlight">Nested Loop</span>) என்பார்கள்.

ஆனால் ஒன்று, பின்னல் வளையம் என்பது, ஒரு தட்டுக்குள் இன்னொன்றை வைப்பதுபோல், உள்ளே இருக்கும் வளையம் கச்சிதமாக வெளி வளையத்துக்குள் பொருந்தவேண்டும். இல்லாவிட்டால், உங்கள் நிரல் வேலை செய்யாது.

பின்னல் வளையங்களை எப்படி அமைப்பது என்பதற்கு உதாரணமாக இந்த நிரலைப் பாருங்கள்:
<p class="code">
*************************************
அ = 1

@(அ <= 10) வரை
	
	ஆ = 1
	
	@(ஆ <= 10) வரை
	
		இ = அ * ஆ
	
		ஈ = str(அ) + " * " + str(ஆ) + " = " + str(இ)

		பதிப்பி ஈ

		ஆ = ஆ + 1

	முடி

	அ = அ + 1

முடி
*************************************
</p>
இந்த நிரல் 1 * 1 = 1 என்பதில் தொடங்கி 10 * 10 = 100 என்பதுவரையிலான பெருக்கல் வாய்ப்பாட்டை உங்களுடைய திரையில் அச்சிடும்.

இங்கே "அ" என்ற மாறியை அடிப்படையாகக் கொண்ட வளையம் வெளியே உள்ளது, "ஆ" என்ற இன்னொரு மாறியை அடிப்படையாகக் கொண்ட வளையம் உள்ளே இருக்கிறது, அது முடிந்தபிறகுதான் வெளிவளையமும் முடிகிறது என்பதைக் கவனித்துப் பாருங்கள்.</p>
</body>
</html>