<html>

<head>
<meta http-equiv="Content-Type" content="text/html; charset=utf-8"><title>Ezhil</title>
<meta name="viewport" content="width=device-width, initial-scale=1.0">
<link rel="stylesheet" type="text/css" href="main.css">
</head>
<body>
	<p><center class="heading">உள்ளிடுதல்</center>

	சில நேரங்களில், “எழில்” நிரல் இயங்குவதற்குப் பயனாளர் (<span class="highlight">User</span>) ஒன்று அல்லது அதற்கு மேற்பட்ட எண்களையோ எழுத்துகளையோ உள்ளிடவேண்டும் (<span class="highlight">Input</span>). உதாரணமாக, கூட்டல் நிரல் இயங்க நாம் இரண்டு எண்களைத் தரவேண்டுமல்லவா?

	இதற்கு நாம் “<span class="highlight">உள்ளீடு</span>” என்ற கட்டளையைப் பயன்படுத்துகிறோம்.

	உதாரண நிரல்: <span class="progname">leapyear.n</span>

	இதில் பின்வரும் வரியைக் கவனியுங்கள்:
<p class="code">
		வருடம் = int(உள்ளீடு("வருடத்தின் எண்ணை உள்ளீடு செய்க (உ.தா) 1984;"))
</p>
	இங்கே ”உள்ளீடு” என்ற கட்டளை வந்துள்ளதால், “எழில்” நீங்கள் தந்துள்ள சரத்தைத் திரையில் அச்சிட்டுவிட்டுக் காத்து நிற்கும், பதிலுக்குப் பயனாளர் ஓர் எண்ணை உள்ளிடவேண்டும், அந்த எண் “வருடம்” என்ற மாறியில் சேமிக்கப்படும். பின்னர், அதை வைத்து அடுத்தடுத்த கணக்குகள் நிகழ்வதை மேற்சொன்ன உதாரண நிரலில் சென்று விரிவாகக் காணுங்கள்.

	சுருக்கமாகச் சொன்னால், “உள்ளீடு” என்பது விவரங்களைப் பயனாளரிடமிருந்து பெறுதல், “பதிப்பி” என்பது விவரங்களைப் பயனாளருக்கு வழங்குதல். இந்த இரண்டையும் சேர்த்துப் பயன்படுத்தினால் நீங்கள் பயனாளருடன் கலந்து உரையாடும்விதமான (<span class="highlight">Interactive</span>) நிரல்களை எழுதமுடியும்.
</p>
</body>
</html>